Denne sektion detaljerer forskellige ting som kunne arbejdes videre på ved aktivitet.
Idet at der ikke har været en stor fokus på fysisk aktivitet, er det idéelt at arbejde videre på.

\subsection{Fra Skridt til Aktivitet}
Den nuværende funktionalitet til fysisk aktivitet er kun en skridttæller, fra denne ville det næste logiske skridt være at lave noget der kan give et overblik over hvor meget fysisk aktivitet der har været ud fra antallet af skridt.
Helt præcist hvordan dette skulle gøres og vises er uvist, men der er en mulighed for at det skulle kombineres med accelerometer data til at afgøre om der er tale om løb, gang eller anden form for bevægelse.
De forskellige gang typer skulle så også fortolkes som forskellige grad af aktivitet. 
Det ville også være nødvendigt at beslutte hvad for en enhed fysisk aktivitet er i, er det i Joule forbrændt eller noget andet?

Udover at beslutte hvordan fysisk aktivitet skal bestemmes skal man også beslutte sig for hvad det skal bruges til.
I sammenhæng med det primære fokus vi har på affektive lidelser, ville et oplagt fokus være at se på ændringer i mængden af fysisk aktivitet, da det giver et signal om ændringer i sindstilstand for patienter med affektive lidelser, hvilket også blev nævnt i \citet[Kapitel 1, Sektion 4]{misc:faellesrapp}.

\subsection{Sammenhæng Mellem Søvn og Aktivitet}
Som nævnt i starten af dette kapitel, har vi en teori om, at der kunne være en sammenhæng mellem folks søvnkvalitet og deres bevægelsesmønster.
Teorien bør undersøges, både i den forstand at man skal undersøge om det er noget andre folk har overvejet, og undersøge om det er muligt at indsamle tilstrækkeligt data på en mobil enhed til at komme med noget brugbart omkring dette.

Derudover bygger teorien på en antagelsen at dårlig søvn har en påvirkning på aktivitets niveau.
For eksempel kunne en person som har sovet dårligt være mere tilbøjelig til at slæbe sine fødder end en veludhvilet person vil.
Vi er af den overbevisning at dette sagtens kunne være tilfældet, men på samme tid vil det være en god idé at finde noget der underbygger det.

\subsection{Andre Former for Aktivitets Målinger}
Indtil videre er der kun blevet lavet aktivitets udregninger ved hjælp af en skridttæller, idet at meget fysisk aktivitet vil tælle som skridt, såsom cykling og løb. 
Men der er er andre former for fysisk aktivitet hvor det sandsynligvis ikke vil fungerer specielt godt, for eksempel træning i et trænings center hvor der er tale om forskellige former for vægtløftning. 
Det kan godt være at skridttælleren vil fungerer delvist til dette, men den vil ikke kunne få hele billedet.

Sådanne former for fysisk aktivitet bliver ikke dækket af en skridttæller og er formodentlig umulig at detektere via en telefon, for ikke at nævne at mange folk muligvis ikke har deres telefon på sig når de træner i et trænings center.
Derfor vil registrering af andre former for fysisk aktivitet kræve ekstra udstyr udover smartphone, sandsynligvis et smartwatch eller smartwristband.

Der er dog en hvis sandsynlighed for at denne form for aktivitets registrering ikke er relevant for flertallet af patienter med affektive lidelser, da det kan være disse ikke går i træningscentre og træner, men dette vides ikke med sikkerhed.

De teknologier der kunne overvejes til fysisk aktivitet i et trænings center, kunne også give et bedre billede af fysisk aktivitet udenfor træningscenteret, da disse vil have adgang til ting som puls måling og galvanisk hud respons ved siden af det accelerometer data telefonen har til rådighed.
Derfor kunne tilføjelsen af supplerende datakilder muligvis give en bedre beskrivelse af fysisk aktivitet.